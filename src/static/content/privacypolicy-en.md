# Privacy policy (in Finnish)

HELSINGIN YLIOPISTO -  TIETOJENKÄSITTELYSOPIMUS

versio: C1018

1. # **OSAPUOLET**
    1. Helsingin yliopisto (**Käsittelijä),** y-tunnus 0313471-7
    2. Jakaja - työkalua käyttävä organisaatio (**Rekisterinpitäjä)**

        i. ja ii. yhdessä **Osapuolet** ja erikseen **Osapuoli**.	

2. # **TAUSTA JA TARKOITUS** 
    1. ## Helsingin yliopisto tarjoaa ”Jakaja” nimistä palvelua ryhmien muodostamisen optimointiin palvelun käyttäjien antamien vastausten perusteella. Tarjotessaan palvelua muille organisaatioille, Helsingin yliopisto toimii henkilötietojen käsittelijänä ja palvelua käyttävä organisaatio rekisterinpitäjänä. 
    2. ## Käsittelijällä on pääsy tunnistettuja tai tunnistettavissa olevia luonnollisia henkilöitä koskeviin Rekisterinpitäjän tietoihin, jotka ovat sovellettavan tietosuojalainsäädännön mukaan henkilötietoja (jäljempänä **Henkilötiedot**).
    3. ## Tässä TKS:ssa sovitaan Henkilötietojen käsittelyn ehdoista. 
    4. ## Tässä TKS:ssä tietosuojalainsäädännöllä tarkoitetaan Suomen tietosuojalakia ja EU:n yleistä tietosuoja-asetusta sekä muuta TKS:n perusteella käsiteltäviin Henkilötietoihin sovellettavaa tietosuojalainsäädäntöä sekä tietosuojaviranomaisten määräyksiä ja sitovia ohjeita.
   
3. # **OSAPUOLTEN OIKEUDET JA VASTUUT**
    1. ## **Rekisterinpitäjä**		
        1) Käsittelee Henkilötietoja Tietosuojalainsäädäntöä, muuta sovellettavaa lainsäädäntöä ja tätä TKS:ta noudattaen;
        2) ilmoittaa Henkilötietojen käsittelyn tarkoituksen ja keinot;
        3) voi antaa Käsittelijälle kirjalliset ja lainmukaiset Henkilötietojen käsittelyä koskevat ohjeet, jotka sitovat Käsittelijää, elleivät ne ole sovellettavan lain vastaisia.
        4) vahvistaa, että (i) tässä TKS:ssa säädetty käsittely täyttää Rekisterinpitäjän vaatimukset muun muassa suunniteltujen turvatoimien osalta ja että (ii) se on toimittanut Käsittelijälle kaikki tarvittavat tiedot, jotta Käsittelijä voi käsitellä tietoja sovellettavan Tietosuojalainsäädännön mukaisesti.

    2. ## **Käsittelijä** 
        1. ***Huolellisuusvelvollisuus***
          
        Käsittelijä käsittelee Henkilötietoja ammattimaisella tavalla ja Käsittelijään sovellettavan tietosuojalainsäädännön mukaisesti.

        2. ***Ohjeistusten ja sopimuksen noudattaminen***
          
        Käsittelijä käsittelee Henkilötietoja ainoastaan Rekisterinpitäjän antamien kirjallisten, perusteltujen ja kohtuullisten ohjeiden mukaisesti ja palvelun tarjoamista varten, paitsi jos Käsittelijään sovellettavassa laissa toisin vaaditaan. Tällaisessa tilanteessa Käsittelijän on tiedotettava Rekisterinpitäjälle tästä lain mukaisesta vaatimuksesta ennen Henkilötietojen käsittelyä, paitsi jos tällainen ilmoittaminen on laissa kielletty. Käsittelijän on ilmoitettava Rekisterinpitäjälle mikäli se havaitsee, että Rekisterinpitäjän vaatimus tai ohjeistus rikkoo sovellettavaa tietosuojalainsäädäntöä. 

        3. ***Asianmukaiset tekniset ja organisatoriset suojatoimenpiteet***
          
        Käsittelijä toteuttaa sopimuksessa edellytetyt asianmukaiset tekniset ja organisatoriset toimenpiteet Henkilötietojen suojaamiseksi tahattomalta tai laittomalta tuhoutumiselta, häviämiseltä, muuttamiselta tai luvattomalta luovuttamiselta kolmannelle osapuolelle. 

        4. ***Alikäsittelijöiden käyttö***
          
        Käsittelijä saa käyttää Henkilötietojen käsittelyyn Sopimuksessa tai tämän TKS:n liitteessä 1 mainittuja alihankkijoita (jäljempänä **Alikäsittelijä**). Käsittelijä vastaa kaikissa tilanteissa Alikäsittelijöidensä velvollisuuksista kuin omistaan ja sopii Alikäsittelijöidensä kanssa tämän TKS:n velvoitteita vastaavista sopimusvelvoitteista.

        5. ***Avustamisvelvollisuus***
     
        Käsittelijä auttaa Rekisterinpitäjän kohtuullisesta pyynnöstä Rekisterinpitäjää varmistamaan, että tämä noudattaa lakisääteisiä velvollisuuksiaan, kuten Tietosuojalainsäädännössä säädettyjä tietoturvaa, tietosuojaa koskevaa vaikutustenarviointia ja ennakkokuulemista koskevia velvollisuuksiaan, käsittelytoimen luonne ja Käsittelijän käytettävissä olevat tiedot huomioiden;

        6. ***Henkilötietojen käsittelyn lopettaminen sopimuksen päätyttyä***
           
        Käsittelijä käsittelee Henkilötietoja ainoastaan palvelun tarjoamisen ajan ja Rekisterinpitäjän kohtuullisen pyynnön mukaisesti joko tuhoaa tai palauttaa Rekisterinpitäjälle Henkilötiedot, ellei laista muuta johdu.

        7. ***Auditointi***

        Käsittelijän on Tietosuojalainsäädännön mukaisesti saatettava Rekisterinpitäjän saataville sellaiset tiedot, jotka ovat kohtuullisesti arvioiden tarpeellisia sen osoittamiseksi, että Käsittelijä noudattaa Käsittelijälle Tietosuojalainsäädännössä säädettyjä velvollisuuksia, ja sallittava Rekisterinpitäjän tai muun Rekisterinpitäjän valtuuttaman auditoijan tätä tarkoitusta varten ja ainoastaan Rekisterinpitäjän Henkilötietojen osalta suorittamat auditoinnit, kuten tarkastukset, sekä osallistuttava niihin. Tämä edellyttää, että Rekisterinpitäjä

          1) ilmoittaa Käsittelijälle kohtuullisesti etukäteen tietopyynnöstä, auditoinnista ja/tai tarkastuksesta;
          2) huolehtii siitä, että kaikki Rekisterinpitäjän tai sen auditoijan/auditoijien tietopyyntöjen, auditointien ja tarkastusten yhteydessä hankkimat tai tuottamat tiedot pidetään ehdottoman luottamuksellisina (lukuun ottamatta henkilötietojen luovuttamista valvontaviranomaiselle tai muuta laista johtuvaa luovuttamista);
          3) huolehtii siitä, että auditointi tai tarkastus suoritetaan tavanomaisen työajan kuluessa niin, että se aiheuttaa mahdollisimman vähän häiriötä Käsittelijän, alihankkijoiden ja Käsittelijän muiden asiakkaiden liiketoiminnalle; ja
          4) maksaa Käsittelijälle tämän kohtuulliset kulut, jotka aiheutuvat auditoinneista ja tarkastuksista
         
    3. ## **Ellei toisin ole sovittu, Käsittelijällä on oikeus laskuttaa yllä kuvatuista Rekisterinpitäjän edellyttämistä toimista aiheutuvat kohtuulliset kustannukset.**

4. # **REKISTERÖITYJEN RYHMÄT JA HENKILÖTIEDOT**
    1. ## Sopimuksen nojalla käsiteltävien Henkilötietojen lajit ja rekisteröityjen ryhmät on yksilöity liitteessä [1](#_ref511388583).
      
5. # **HENKILÖTIETOJEN TIETOTURVALOUKKAUKSET**
    1. Mikäli tapahtuu tietoturvaloukkaus, jonka seurauksena on siirrettyjen, tallennettujen tai muuten käsiteltyjen henkilötietojen vahingossa tapahtuva tai lainvastainen tuhoaminen, häviäminen, muuttaminen, luvaton luovuttaminen tai pääsy tietoihin (jäljempänä **Henkilötietojen Tietoturvaloukkaus**), <a name="_ref444073634"></a>Käsittelijän on ilmoittaa Henkilötietojen Tietoturvaloukkauksesta viivytyksettä siitä tiedon saatuaan. 
6. # **SALASSAPITO**
   1. Käsittelijä sitoutuu pitämään salassa kaikki Henkilötiedot. Käsittelijä huolehtii siitä, että kaikkiin sen Henkilötietoja käsitteleviin työntekijöihin sovelletaan salassapitovelvollisuutta.
7. # **HENKILÖTIETOJEN SIIRTÄMINEN**
   1. Tarvittaessa Käsittelijällä on oikeus siirtää Henkilötietoja muihin maihin (Euroopan talousalueen ulkopuolella) edellyttäen, että siirto tapahtuu Tietosuojalainsäädännön mukaisesti, esimerkiksi käyttäen EU:n mallisopimuslausekkeita. Henkilötietojen sijainti on kuvattu liitteessä 1. 
8. # **VASTUU**
    1. Vastuu kaikista toiselle Osapuolelle aiheutuvista välittömistä tappioista, kuluista ja/tai vahingoista, jotka johtuvat siitä, että Osapuoli rikkoo tätä TKS:ta, rajoittuu summaan, joka vastaa Rekisterinpitäjän Käsittelijälle maksamia maksuja vahinkoa edeltävän kahdentoista (12) kuukauden aikana. Kumpikaan Osapuoli ei vastaa välillisistä tai epäsuorista vahingoista. Edellä mainittua vastuunrajoitusta ei kuitenkaan sovelleta vahinkoihin, jotka aiheutuvat tahallisuudesta tai törkeästä huolimattomuudesta. 
    2. Osapuolet sopivat, että kunkin Osapuolen on täytettävä omat Tietosuojalainsäädäntöön perustuvat velvollisuutensa. Näin ollen kaikki hallinnolliset sakot tai vahingonkorvaukset tulevat sen Osapuolen maksettaviksi, joka on laiminlyönyt Tietosuojalainsäädännössä ja muissa sovellettavissa laeissa määriteltyjä lakisääteisiä velvollisuuksiaan.
9. # **SOPIMUKSEN VOIMASSAOLO JA IRTISANOMINEN** 
    1. Tämä TKS on voimassa niin kauan kuin palvelua käytetään Rekisterinpitäjän toimesta tai kunnes palvelun tarjoaminen päätetään. 
##



# **LIITTEET**
1. <a name="_ref511313432"></a><a name="_ref511388583"></a>Tietojenkäsittelyn kuvaus



**LIITE 1 – TIETOJENKÄSITTELYN KUVAUS**

Tämä tietojenkäsittelyn kuvaus täsmentää sopijapuolten välistä Tietojenkäsittelysopimusta ja on sen erottamaton osa.

Tietojenkäsittelyn kuvauksen tarkoituksena on sopia käsittelyn tarkoituksesta, henkilötietojen ja rekisteröityjen ryhmistä, asianmukaisista teknisistä ja organisatorisista toimenpiteistä sekä henkilötietojen siirrosta.

<table><tr><th colspan="1" rowspan="3" valign="top"><b>Käsittelijä</b></th><th colspan="1" valign="top"><p>Helsingin yliopisto</p><p>Y-tunnus 0313471-7</p></th></tr>
<tr><td colspan="1" valign="top"><p>Yhteyshenkilö: Jaakko Hilppö, Helsingin yliopisto</p><p>Siltavuorenpenger 5B, huone 220, PL 9, 00014 Helsingin yliopisto</p></td></tr>
<tr><td colspan="1" valign="top"><p>Tietosuojavastaava:</p><p></p><p>tietosuoja@helsinki.fi</p><p></p></td></tr>
<tr><td colspan="1" valign="top"><b>Toimivaltainen valvontaviranomainen</b></td><td colspan="1" valign="top">Suomen Tietosuojavaltuutetun toimisto, tietosuoja@om.fi</td></tr>
<tr><td colspan="1" valign="top"><b>Käsittelytoimet, käsittelyn tarkoitus ja luonne</b></td><td colspan="1" valign="top"><p>Henkilötietoja käsitellään seuraavia tarkoituksia varten:</p><p></p><p>Tietoja käsitellään opetuksen järjestämistä tukevan palvelun tarjoamista varten.</p><p></p></td></tr>
<tr><td colspan="1" valign="top"><b>Henkilötietojen siirrot</b></td><td colspan="1" valign="top"><p><a name="check6"></a> Henkilötietoja ei saa käsitellä EU- tai ETA-alueen ulkopuolella.</p><p></p><p><a name="check8"></a> Henkilötietoja voidaan käsitellä EU- tai ETA-alueen ulkopuolella seuraavalla perusteella:</p><p></p><p><a name="check9"></a> Euroopan komission päätös riittävästä tietosuojan tasosta </p><p><a name="check10"></a> Euroopan komission vakiosopimuslausekkeet</p><p><a name="check12"></a> Yritystä koskevat sitovat säännöt</p><p>Rekisteröidyn yksiselitteinen suostumus</p><p></p></td></tr>
<tr><td colspan="1" valign="top"><b>Henkilötietojen sijainti</b></td><td colspan="1" valign="top"><p><a name="check13"></a> EU/ETA</p><p><a name="check14"></a> Yhdysvallat</p><p><a name="check15"></a> Muu (täsmennä):</p></td></tr>
<tr><td colspan="1" valign="top"><b>Alikäsittelijät</b></td><td colspan="1" valign="top"><p><a name="check17"></a> Alikäsittelijöiden käyttö ei ole sallittua.</p><p><a name="check18"></a> Seuraavien alikäsittelijöiden käyttö on sallittua:</p><p></p></td></tr>
<tr><td colspan="1" valign="top"><b>Rekisteröidyt</b></td><td colspan="1" valign="top"><p>Tietojenkäsittelysopimuksen nojalla käsiteltävät henkilötiedot sisältävät seuraaviin rekisteröityjen ryhmiin kuuluvien tietoja:</p><p></p><p><a name="check19"></a> Työntekijät (mukaan lukien vierailevat tutkijat ja luennoitsijat)</p><p><a name="check20"></a> Opiskelijat</p><p>Yliopistoon töihin hakevat henkilöt</p><p>Yliopistoon opiskelemaan hakevat henkilöt</p><p><a name="check23"></a> Tutkittavat</p><p><a name="check21"></a> Sidosryhmien (kuten yhteistyökumppaneiden, palvelutoimittajien, asiakkaiden tai viranomaisten) yhteyshenkilöt</p><p><a name="check26"></a> Muut (täydennä):</p><p></p><p></p></td></tr>
<tr><td colspan="1" rowspan="7" valign="top"><b>Henkilötietojen ryhmät</b></td><td colspan="1" valign="top"><p>Tietojenkäsittelysopimuksen nojalla käsiteltävät henkilötiedot sisältävät seuraavan tyyppisiä tietoja:</p><p></p></td></tr>
<tr><td colspan="1" valign="top"><p><a name="check36"></a> <b>Perustiedot</b>, kuten:</p><p></p><p><a name="check27"></a> Nimi</p><p><a name="check28"></a> Käyttäjätunnus</p><p></p></td></tr>
<tr><td colspan="1" valign="top"><p><a name="check54"></a> <b>Opiskelijatiedot</b>, kuten:</p><p></p><p><a name="check29"></a> Opiskelijanumero</p><p></p></td></tr>
<tr><td colspan="1" valign="top"><p><a name="check53"></a> <b>Muut henkilötiedot</b> (täsmennä):</p><p>Vastaajan ilmoittavat valinnat Jakaja palvelussa</p></td></tr>
<tr><td colspan="1" valign="top"><p>Tietojenkäsittelysopimuksen nojalla käsiteltävät henkilötiedot sisältävät tietoja, jotka koskevat seuraavia tietosuoja-asetuksen 9 ja 10 artiklassa lueteltuja henkilötietojen ryhmiä tai liittyvät niihin:</p><p></p><p><a name="check79"></a> Erityisiin henkilötietoryhmiin liittyviä tietoja ei käsitellä</p><p></p></td></tr>
<tr><td colspan="1" valign="top"><p>Sopimuksessa sovittujen teknisten ja organisatoristen toimenpiteiden lisäksi Käsittelijä toteuttaa seuraavat tekniset ja organisatoriset toimenpiteet henkilötietojen suojaamiseksi:</p><p></p><p><a name="check50"></a> Henkilötietojen salaus (kryptaus)</p><p><a name="check51"></a> Henkilötietojen pseudonymisointi</p><p></p><p><a name="check52"></a> Muut toimenpiteet:</p><p></p></td></tr>
<tr><td colspan="1" valign="top"></td></tr>
<tr><td colspan="1" valign="top"><b>Arkaluonteiset tiedot</b></td><td colspan="1" valign="top"></td></tr>
<tr><td colspan="1" valign="top"><b>Tekniset ja organisatoriset toimenpiteet henkilötietojen suojaamiseksi</b></td><td colspan="1" valign="top"></td></tr>
<tr><td colspan="1" valign="top"><b>Muut ehdot</b></td><td colspan="1" valign="top"></td></tr>
</table>



