Varastettu ja muokattu häpeilemättä https://github.com/UniversityOfHelsinkiCS/palaute/blob/master/Tietosuojaseloste.md

# Pienryhmiin jakajan (Jakaja) rekisteri- ja tietosuojaseloste

## Rekisterin nimi
Jakaja, sovellus opiskelijoiden jakamiseen pienryhmiin.

Tallennamme ja käsittelemme Helsingin yliopiston opiskelijoiden ja henkilökunnan henkilötietoja EU:n tietosuojaasetuksen mukaisesti.

## Rekisterinpitäjä

Helsingin yliopisto, Tietojenkäsittelytieteen osasto

PL 68 (Pietari Kalmin katu 5)
00014 HELSINGIN YLIOPISTO

## Rekisteriasioista vastaava henkilö

- FIX, mluukkai / tttriple knows who

Matti Luukkainen, mluukkai@cs.helsinki.fi

## Henkilötietojen käsittelyn tarkoitus

Asiakasrekisteriin tallennettuja henkilötietoja käytetään käyttäjien ja palvelussa olevien opiskelijoiden pienryhmiin liittyvien valintojen yksilöintiin.

## Rekisterin tietosisältö

Henkilötiedot:

* Etu- ja sukunimi
* Sähköpostiosoite
* Roolisi organisaatiossa (opiskelija vai henkilökuntaa)

Muu tietosisältö:

* Mielekkyysjärjestys valitsemistasi ryhmistä
* Muut mahdolliset lisätiedot, esimerkiksi itse ilmoittamasi syy siitä, mikset voi osallistua johonkin tiettyyn ryhmään

## Säännönmukaiset tietolähteet

Rekisterinpitäjä tallentaa asiakasrekisteriin ne tiedot, jotka asiakas luovuttaa kirjautuessaan sovellukseen ja käyttäessään sovellusta.

Rekisterinpitäjä täydentää loput tarpeelliset ja tietosisällössä luetellut tiedot, kuten ilmoittautumistiedot, opintotietojärjestelmästä (SISU) rajapintojen avulla. (Ei ainakaan vielä käytössä)

## Henkilötietojen tallentaminen, säilyttäminen, suojaaminen ja käsittely

Tekemäsi valinnat ja antamasi lisätiedot näkyvät kurssin opettajalle sekä muille henkilöille joille opettaja on antanut opettajan oikeudet (esimerkiksi kurssiavustajat)

Henkilötiedot on suojattu asiattomalta pääsyltä ja käsittelemiseltä. Tiedot säilytetään Suomessa. Henkilötietojen käsittelyssä on huomioitu EU:n tietosuoja-asetuksen vaatimukset. Tietosisällöstä ei välttämättä tallenneta varmuuskopioita.

## Tietojen siirto EU:n tai ETA:n ulkopuolelle

Henkilötietoja ei siirretä EU:n tai ETA alueen ulkopuolelle.

## Rekisterin suojauksen periaatteet

Sovelluksen yhteydessä olevaa rekisteriä ylläpidetään teknisenä tallenteena salatun tietoliikenneyhteyden kautta salasanoin ja palomuurein suojattuina. 
Järjestelmään tallennettuihin tietoihin pääsevät ja niitä ovat oikeutettuja käyttämään tätä järjestelmää työssään käyttävät ja järjestelmän ylläpidosta vastaavat yliopiston henkilökuntaan kuuluvat henkilöt. 

Rekisteriin sisältyvät henkilötiedot säilytetään luottamuksellisina. Rekisterin käyttö on ohjeistettu ja henkilörekisteriin pääsy on rajattu siten, että järjestelmään tallennettuihin rekisterin sisältämiin tietoihin pääsevät käsiksi ja niitä ovat oikeutettuja käyttämään vain ne henkilöt, joilla on tehtäviensä puolesta siihen oikeus ja jotka tarvitsevat tietoja tehtävässään. Henkilötietoja käsittelevällä henkilöstöllä on vaitiolovelvollisuus. 

Järjestelmään sisäänpääsy edellyttää rekisterin käyttäjältä käyttäjätunnuksen ja salasanan syöttämistä. Palvelinympäristö on suojattu salasanoilla ja asianmukaisella palomuurilla. Palvelimen ja käyttäjän koneen välinen tietoliikenne kulkee salattuna. Lisäksi rekisterinpitäjän tietoverkko ja laitteisto, jolla rekisteri sijaitsee, on suojattu palomuurilla ja muiden teknisten toimenpiteiden avulla. Henkilötietoja sisältävien aineistojen hävitys tehdään tietoturvallisesti.

## Tarkastusoikeudet

Asiakkaana sinulla on oikeus saada pääsy itseäsi koskeviin henkilötietoihin, mukaan lukien oikeus saada jäljennös sinua koskevista henkilötiedoista; pyytää itseäsi koskevien henkilötietojen oikaisemista tai poistamista ja tietyin edellytyksin pyytää käsittelyn rajoittamista tai vastustaa henkilötietojen käsittelyä. Tiedot luovutetaan asiakkaalle ymmärrettävässä muodossa ja aina kirjallisesti.

## Oikeus vaatia tiedon korjaamista

Rekisterinpitäjä oikaisee, poistaa tai täydentää rekisterissä olevan, käsittelyn tarkoituksen kannalta virheellisen, tarpeettoman, puutteellisen tai vanhentuneen henkilötiedon oma-aloitteisesti tai rekisteröidyn vaatimuksesta. Rekisteröidyn tulee ottaa yhteyttä rekisterinpitäjään tiedon korjaamiseksi.

## Muut henkilötietojen käsittelyyn liittyvät oikeudet

Rekisteröidyllä on myös oikeus kieltää rekisterinpitäjää käsittelemästä häntä itseään koskevia tietoja tässä rekisteriselosteessa mainittuihin tarkoituksiin, ellei tietojen käsittelyyn ole muuta lakiin, viranomaismääräykseen tai vastaavaan liittyvää perustetta. Lisäksi rekisteröidyllä on oikeus tehdä valitus henkilötiedon käsittelystä asianmukaiselle valvontaviranomaiselle.
